---
title: baklava
language: bs
cssclasses: dictionary-entry-columns
tags:
  - sarajevski-zargon
  - kulinarstvo
  - vulgarno
---

<span class="headword">baklava</span> <span class="cyrillic">[БАКЛАВА]</span> [baklava], *ž.* *(tur.)* **1.** *kulin.* Orijentalna slastica od tankih kora (jufke) punjenih orasima, zalivena šećernim sirupom (agdom), servirana u karakterističnom obliku romba. **2.** *vulg. anat.* Ženski spolni organ – zbog slojeva, vlažnosti i oblika (*njem.* **Möse**, **Muschi**; *fig.* »Honigkästchen«, »Honigtopf« [Anspielung auf klebrige Süße]; *engl.* **pussy**, **honey pot** [allusion to sweetness and depth]). ♦ **primjer:** »Cura ti, sine, želi topli krevet da se ljulja – grli, mazi, guzi –, a ti je vozaš po aščinicama i ćevabdžinicama. U po zime!« — »Daj ba, stari, ne seri!« — »Šta ba *daj ba!* Otkad fura sa tobom, cura se nagutala tufahije i hurmašice, kljukuše i furdenjače, pačeta i škembića preko glave. Najmanje desetak kila nabila uz tebe.« — »Daj ba više, Allaha ti tvoga!« — »I ti stvarno misliš da taj kilavko uživa u šetnji kraj obale *smrdljive* Miljacke? U po zime?« — »Ponavljaš se.« — »*Mater ti se ponavlja!* U po zime kad crni led puca pod štiklicama? Ta jadna koka zbog te tvoje *papanske* romantike svakoj pahuljici u cijelom jebenom Sarajevu ime zna. Nismo u Parizu. Nije to doberman. Nego žena. Žena! Sjećaš se? Sifoni, bedemi, guzovi … Ima čak i **baklavu** pod suknjicom. Čuo za to?« — »A mozak?« — »Eto ti je jebi u mozak! Bolje nego mene.« 