---
title: baklava
language: bs
cssclasses: dictionary-entry
tags:
  - zargon
  - kulinarstvo
  - vulgarno
---


# baklava

## баклава

*ž.* *(tur.)* **1.** *kulin.* Orijentalna slastica od tankih kora (jufke) punjenih orasima, zalivena šećernim sirupom (agdom), servirana u obliku romba. **2.** *vulg. anat.* Ženski spolni organ – zbog slojeva, vlažnosti i oblika (*njem.* **Möse**, **Muschi**; *fig.* »Honigkästchen«, »Honigtopf« [ljepljiva slatkoća]; *engl.* **pussy**, **cunt**, *slang* »honey-pot« [medeni lonac], »beaver« [dlakavost poput dabra]). ● »Cura ti, sine, želi topli krevet da se ljulja – grli, mazi, guzi –, a ti je vozaš po aščinicama i ćevabdžinicama. U po zime!« — »Daj ba, stari, ne seri!« — »Šta ba *daj ba!* Otkad fura sa tobom, cura se nagutala tufahije, kljukuše, pačeta i škembića preko glave. Najmanje deset kila nabila uz tebe.« — »I ti misliš da taj kilavko uživa u šetnji kraj *smrdljive* Miljacke? U po zime kad crni led puca pod štiklicama?« — »Ponavljaš se.« — »*Mater ti se ponavlja!* Ta jadna koka zbog tvoje *papanske* romantike svakoj pahuljici u cijelom jebenom Sarajevu ime zna. Nismo u Parizu. Nije to doberman. Nego žena. Sjećaš se? Sifoni, bedemi, guzovi … Ima čak i **baklavu** pod suknjicom. Čuo za to?« — »A mozak?« — »Eto, jebi u mozak! Bolje nego mene.«
